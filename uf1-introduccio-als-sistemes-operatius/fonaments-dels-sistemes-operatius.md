# Fonaments dels sistemes operatius

## **1. El sistema informàtic**  

Els actors principals dels sistemes informàtics són el **maquinari** i el **programari**. Aquests dos elements són bàsics per al correcte funcionament d’un sistema informàtic. Altres components que també cal destacar són els elements humans i la informació.   
****

### **1.1 Els components físics i lògics d’un sistema informàtic.**  

  Els ordinadors no han nascut en els últims anys, en realitat les persones sempre han buscat tenir dispositius que les ajudin ha efectuar càlculs precisos i ràpids. Des de l’aparició de les calculadores binàries fins als nostres dies, hi ha molt poques activitats humanes que no estiguin lligades d’una manera o una altra a les màquines electròniques. Així, doncs, podem definir l’ordinador de moltes maneres i seguidament n’indiquem algunes:   
****

**•** L’ordinador és una màquina formada per una sèrie d’elements físics connectats d’una manera lògica i racional que tracten la informació automàticament.   


• L’ordinador és una màquina electrònica ràpida i exacta que és capaç d’acceptar dades per un medi d’entrada, processar-les automàticament sota el control d’un programa prèviament emmagatzemat i proporcionar la informació resultant a un medi de sortida.   


• L’ordinador és un dispositiu electrònic capaç de rebre un conjunt d’instruccions i executar-les fent càlculs sobre les dades numèriques i relacionant-les amb altres tipus d’informació per a obtenir un altre conjunt de dades o informació com a resposta.   


• L’ordinador és un **sistema electrònic** que porta a cap operacions aritmètiques i de lògica a alta velocitat d’acord amb les instruccions internes que són executades sense intervenció humana. A més, té la capacitat d’acceptar i d’emmagatzemar dades d’entrada, processar-les i produir resultats de sortida automàticament. La seva funció principal és el processament de dades.   
****

**El conjunt d’accions que s’ordenen i que executa un ordinador es coneix amb el nom de programa. Lligat a aquest concepte tenim el d’aplicació informàtica. A vegades es parla de sistema informàtic com una expressió més concreta del terme informàtica.**  


{% hint style="info" %}


| Un sistema informàtic és el conjunt d’elements necessaris per a la realització i l’explotació d’aplicacions informàtiques. S’hi inclouen els elements de programari, de maquinari i els humans. Podem definir la informàtica com la ciència que estudia el tractament automàtic i racional de la informació |
| :--- |
{% endhint %}

**En un sistema informàtic hi ha els elements constitutius interrelacionats següents: la part física, la part lògica i la part humana.**  
  


<table>
  <thead>
    <tr>
      <th style="text-align:left">
        <p><b>Un sistema inform&#xE0;tic &#xE9;s un conjunt d&#x2019;elements necessaris per a la realitzaci&#xF3; i la utilitzaci&#xF3; de les aplicacions inform&#xE0;tiques. Els components principals d&#x2019;un sistema inform&#xE0;tic s&#xF3;n: <br /></b>
        </p>
        <p><b>&#x2022; el maquinari</b>
        </p>
        <p><b>&#x2022; el sistema operatiu</b>
        </p>
        <p><b>&#x2022; els programes d&#x2019;aplicaci&#xF3;</b>
        </p>
        <p><b>&#x2022; els usuaris</b>
        </p>
      </th>
    </tr>
  </thead>
  <tbody></tbody>
</table>

![](https://lh5.googleusercontent.com/8qZH5ERFxMGeyU6TQIK1zhyOC95fnPpKVD7YBkOMj8FjB7bsZWi3An_mVl0o1DNhTBcni5psnVs1WQCj9ZjWDLHCDkrjgjEtr8mR6OCB1Zws_Y0U8RFjDhdVZBX_mJKl9XQwIe3w)

#### **1.1.1 Part física d’un sistema informàtic**  

L’element físic d’un sistema informàtic també es coneix amb el nom de maquinari \(hardware\). El maquinari \(hardware\) fa referència a tot allò que podem veure i tocar \(el monitor, el teclat, la CPU, etc.\).   


#### **1.1.2 Part lògica d’un sistema informàtic**  

L' element lògic d’un sistema informàtica també es coneix amb el nom de programari \(software\). El programari \(software\) té l’origen en les idees \(conceptes\) i és compost per tot allò que fem servir en el camp de la informàtica que no podem veure ni tocar \(per exemple, els jocs d’ordinadors, els programes de comptabilitat, els sistemes operatius, etc.\).   
****

{% hint style="info" %}


| No tots els elements lògics fan les mateixes funcions, per la qual cosa els podem classificar en programari bàsic i programari d’aplicació.  |
| :--- |
{% endhint %}

El programari bàsic és el conjunt de programes que l’equip físic necessita per a tenir capacitat de treballar. Aquests configuren el que s’anomena en un sistema informàtic el sistema operatiu \(per exemple, Windows, Linux, etc.\). En altres paraules, el programari bàsic és format per tots els programes que capaciten el maquinari per a poder funcionar correctament. El programari d’aplicació són els programes que fan que l’ordinador desenvolupi una tasca determinada.  
****

#### **1.1.3 Part humana d’un sistema informàtic**  

L’element humà d’un sistema informàtic és l’element més important que forma part de la informàtica o d’un sistema informàtic. Sense les persones que estan al càrrec de la informàtica, no hi hauria ni la part física ni la part lògica. Dins del que hem anomenat part humana, podem distingir els elements següents:   


• Usuari. És la persona que utilitza la informàtica com a eina per a desenvolupar el seu treball o com a ajuda en una activitat. Cal tenir uns coneixements informàtics basics i, particularment, tenir uns grans coneixements sobre el funcionament de l’aplicació informàtica que està utilitzant, com, per exemple, l’usuari d’aplicacions ofimàtiques.   


• Personal informàtic. És el conjunt de persones que desenvolupen diferents funcions relacionades amb la utilització dels ordinadors en una empresa. Controlen i manipulen les màquines perquè donin el servei adequat als usuaris.  
****

## **2 Arquitectura dels ordinadors**

L’ordinador és una màquina destinada a processar dades.  


![](https://lh4.googleusercontent.com/e4BffYdfj059WW814HY_mwGk1-3bjYGGtej3zwti5ioC0BO9NyukguLv5Kl6lHfMv4TsZEiwTszAhlfKEEURVxlroYauS9KYTQuIKXl7W7GKv9n067lAZQaVt7ionSZM21kBdV2P)

Per a efectuar aquesta funció de processament, un ordinador amb una arquitectura Von Neumann està composat per quatre components bàsics:  


* Memòria principal: Es construeix amb la memòria RAM i la memòria ROM. En aquesta

han de residir les dades a processar, el programa màquina a executar i els resultats. La memòria està formada per un conjunt de cel·les idèntiques. Mitjançant la informació

de direcció se selecciona de forma única la cel·la sobre la qual es vol realitzar l'accés, podent ser aquest de lectura o d'escriptura.  


* La unitat aritmètico-lògica \(ALU\) permet realitzar una sèrie d'operacions aritmètiques i lògiques sobre un o dos operands. Les dades sobre els quals opera aquesta unitat estan emmagatzemats en un conjunt de registres o bé provenen directament de memòria principal. Per la seva banda els resultats també s'emmagatzemen en registres o en memòria principal.  
* La unitat de control \(UC\) és la que s'encarrega de fer funcionar el conjunt.
* La unitat de entrada/sortida \(E/S\) s'encarrega de fer la transferència d’informació entre la memòria principal \(o els registres\) i els perifèrics.

| DEF. | El conjunt de la ALU i la UC s’anomena processador ó CPU |
| :--- | :--- |


![https://upload.wikimedia.org/wikipedia/commons/thumb/5/50/Arquitecturaneumann.jpg/330px-Arquitecturaneumann.jpg](https://lh3.googleusercontent.com/X_j694ypKDMztL3xHxgU1ENruN_trOjXQKb83eEX64T8jYMYHeV_r54tSVBqiYju6F4ZTKh0W6d_4p6hF12YzSo2msxa0MUaIVlaxm6MTINCjBOW-khcDL8jR51s0MnMBCEWaK8-)

## **3 El sistema operatiu**  

| **Per a facilitar l’ús de l’ordinador s’ha posat per sobre del maquinari una capa de programari amb l’objectiu de gestionar les diferents parts de l’ordinador d’una manera eficient i, alhora, presentar a l’usuari una màquina virtual molt més senzilla d’entendre i utilitzar. Aquesta capa de programari és l’anomenat programari del sistema, la part més important del qual és el sistema operatiu.**  |
| :--- |


### **3.1 Definició de sistema operatiu** 

Per a definir què és un sistema operatiu, cal tenir presents dos aspectes relacionats amb l’ordinador: el maquinari i el programari. L’ordinador és format per dos elements fonamentals: l’element físic o maquinari i l’element lògic o programari. Actualment, un ordinador és una màquina molt complexa que pot constar d’un o més processadors, discos, escàners, targetes de comunicacions, impressores, mòdems, etc. Els dispositius que conté són de tipus divers \(òptics, magnètics, etc.\), tenen un funcionament molt variat \(alguns comparteixen el mateix dispositiu\), la tecnologia de funcionament és diferent i el tipus de suport utilitzat té característiques diferents. Així, si un usuari vol fer servir aquest sistema d’una manera eficient, necessita conèixer les característiques, controlar-ne el funcionament, etc. Per tant, cal pensar que hi ha d’haver una solució que permeti als usuaris utilitzar aquesta màquina d’una manera més senzilla, fàcil i eficient.   
****

Els sistemes operatius constitueixen el programari base per excel·lència dels sistemes informàtics. Ellsformen el gruix de la capa de programari base del sistema.   
****

Tenen dues funcions bàsiques:   


• Gestionar els recursos de maquinari del sistema. 

•Oferir una interfície a l’usuari i a les aplicacions per poder utilitzar el sistema i els seus recursos.   
****

De vegades, es diu que els sistemes operatius ofereixen a l’usuari una màquina virtual o màquina estesa, més simple que les màquines físiques: creen una abstracció de totes les característiques diferenciadores dels diversos components de maquinari dels diferents fabricants, i els fan accessibles sense que l’usuari s’hagi de preocupar de les característiques concretes del component. Entre els recursos que els sistemes operatius actuals han de gestionar, destaquen els següents: 

**•** El processador 

• La memòria 

• Els dispositius i perifèrics del sistema 

• El sistema de fitxers 

• Els sistemes de comunicació 

• La seguretat del sistema  
  
  
  
  
  
****

### **3.2. Funcions dels sistemes operatius**  

El Sistema Operatiu es una màquina virtual que abstrau la capa de hardware. Es més fàcil programar el sistema operatiu que el hardware i resulta més productiu per a un programador. Si per a escriure un programa per a iPhone fos necessari conèixer i utilitzar les instruccions per a accedir a la memòria d'emmagatzematge o el funcionament de l'antena, aquesta tasca seria molt complexa. Des del punt de vista del sistema informàtic, el sistema operatiu assigna els recursos \(hardware i software\) als programes que en un moment donat es troben en execució en la màquina. Amés el SO actua com a programa de control que administra l'execució dels programes d'usuari i prevén del mal ús del dispositiu. Per tot això es necessita un sistema que actuï entre les aplicacions de l'usuari i el hardware per a assegurar la optimització dels escassos recursos del dispositiu y garantir el funcionament eficient del sistema.  


### **3.3. Components dels sistemes operatius**  

Un SO es un sistema gran i complex, així que es convenient dividir-lo en parts petites. Els SO actuals, tot i que la seva estructura variï d'uns a uns altres, implementen els següents components:    


* Administració de processos  
* Administració de memòria  
* Administració de fitxers  
* Administració de l'Entrada i Sortida \(E/S\)  
* Administració de la xarxa  
* Seguretat / Protecció  
* Intèrpret de comandes / Interfície gràfica

#### **3.3.1 Administració de processos** 

El processador \(CPU\) executa les instruccions que componen un programa.   


Un procés es un programa en execució   
****

Un procés necessita:  

* Temps del processador per a executar les instruccions del programa  
* Memòria on emmagatzemar aquestes instruccions i les dades amb les que opera  
* Generalment, emmagatzematge en disc  
* Comunicació amb els dispositius d'E/S 

Un programa en execució acostuma a generar múltiples processos. Amés, existeixen altres processos que donen servei al SO i executen les tasques que el sistema precisa per a poder administrar els processos de l'usuari. Per tant, en un instant determinat poden existir processos corresponents als programes de l'usuari i processos del SO.   


El multiplexat consisteix a assignar a cada procés un interval \(quantum\) de temps d'ús de la CPU. Quan aquest interval expira, un altre porcés comença a executar-se en la CPU. D'aquesta forma, i com que els quantums son intervals de temps ínfims, s'aconsegueix transmetre la impressió que l'ordinador es capaç d'executar varies tasques al mateix temps.   


El SO crea, suspén, remprén i elimina porcessos de l'usuari i del sistema   
****

Més endavant veurem alguns del algorismes que un SO utilitza per a gestionar tot això.  


#### **3.3.2 Administració de memòria** 

**La memòria principal \(RAM\) es clau en el rendiment d'un equip. ja que qualsevol instrucció o dada que formi part d'un procés ha d'allotjar-se en ella per a poder ser accedida per la CPU. La capacitat de la memòria RAM es limitada. Per aquesta raò, el sistema operatiu ha de gestionar-ne l'espai. A banda de la memòria principal, el disc dur -d’accés més lent- pot emmagatzemar temporalment també alguna d'aquestes dades \(memòria virtual\).**  


#### **3.3.3 Administració de fitxers** 

**Els ordinadors utilitzen dispositius hardware per a emmagatzemar informació \(discs durs, pendrives, targetes de memòria...\). Com a usuaris ens veiem obligats a comunicar-nos amb la màquina. El sistema operatiu facilita la traducció entre el "llenguatge humà" i el "llenguatge de la màquina". Per exemple, en comptes de referenciar a les pistes i sectors d'un disc dur on hi ha emmagatzemada una cançó, treballem sobre una abstracció anomenada fitxer MP3, que existeix únicament a nivell lògic dins del sistema operatiu. Així, doncs, un fitxer pot definir-se com una abstracció del hardware. El sistema operatiu mapeja un fitxer al dispositiu d'emmagatzematge i organitza a nivell lògic el conjunt d'arxius que contenen la informació de l'usuari per a poder-la visualitzar, editar, recuperar, copiar, gravar i esborrar, el que s'anomena sistema de fitxers. Es tracta un component tant important que cada sistema implementa el seu. Tal i com passava amb la gestió de la memòria, el sistema operatiu ha de gestionar l'espai lliure, com s'assigna cada fitxer i quan s'allibera, amés de garantir l'accés segur a la informació.**  
  


#### **3.3.4 Administració de l’Entrada i Sortida** 

**El sistema operatiu també ha d'administrar els diferents components de hardware i perifèrics. Els anomenats drivers o controladors de dispositiu són petits programes que permeten la comunicació amb l'equip.**  


#### **3.3.5 Administració de la xarxa** 

**Molts dels recursos que utilitzem en els nostres equips, no estan en ells, sinó que estan en la Internet o en una altra màquina a la que pertany l'equip. El sistema operatiu abstrau a l'usuari la complexitat d'aquesta connectivitat.**  


#### **3.3.6 Seguretat / Protecció** 

**La protecció son els procediments que s'utilitzen per a controlar l’accés dels processos \(i dels usuaris\) als recursos que administra el sistema operatiu.**  
  
  


#### **3.3.7 Intèrpret de comandes / Interfície gràfica** 

**La interfície entre l'equip i els usuaris sol ser de dues naturaleses diferents: Intèrpret de comandes o Interfície gràfica.**  
  


